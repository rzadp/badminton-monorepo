% !TeX root = ../../main.tex
\chapter{Podsumowanie}

Głównym celem niniejszej pracy była eksploracja zagadnienia segmentacji instancji kortu do badmintona w obrazie wejściowym, skupiając się na rozwiązaniach z użyciem sieci neuronowych tak, aby można było porównać takie rozwiązania z rozwiązaniem algorytmicznym wykorzystywanym przez firmę \blue{} na potrzeby systemu automatycznego sędziowania.

Wytrenowanie sieci neuronowej wymagało zbioru treningowego - niestety z powodu braku ogólnodostępnych baz z takimi danymi, w ramach pracy konieczne było stworzenie własnych zbiorów danych. Podział tych zbiorów na podzbiory treningowe, walidacyjne i testowe został dobrany po eksperymentach, mających na celu zmaksymalizowanie skuteczności treningu. Na elementy skonstruowanych zbiorów składają się obrazy pochodzące z serwisu \textit{Google Images}, obrazy dostarczone przez firmę \blue{}, oraz obrazy sztucznie wygenerowane przez stworzony w ramach niniejszej pracy generator. Takie sztucznie stworzone obrazy nie wyglądają realistycznie, dlatego też przebadano ich wpływ na skuteczność treningu. Testy wykazały, że dodanie do zbioru treningowego takich obrazów pozytywnie wpływa na wynik trenowanej na niej sieci w~przypadku mało zróżnicowanego zbioru, tzn. takiego, w którym wszystkie rekordy są podobne do siebie. W~przypadku bardziej zróżnicowanego zbioru, dodanie sztucznych rekordów nie polepszyło wyników sieci.

W kolejnych krokach przebadano modyfikację implementacji sieci \textit{Mask R-CNN} \cite{matterport-mask-rcnn}, mającą na celu poprawienie dokładności trenowanej sieci, mierzonej jako procent poprawnie zaklasyfikowanych pikseli w obrazie. Eksperymenty wskazują na to, że dzięki wprowadzonej modyfikacji osiągnięta została wyższa skuteczność sieci, testowana na skontruowanych zbiorach. Tak wytrenowana sieć osiąga dokładność rzędu 97.7-98.8\%, liczoną jako procent poprawnie zaklasyfikowanych pikseli w obrazie. 

Eksperymenty przeprowadzone przez firmę \blue{} wykazały znacząco wyższy wynik dotychczasowo wykorzystywanej algorytmicznej metody detekcji obszaru kortu rozszerzonej o zaproponowaną w niniejszej pracy metodę z użyciem sieci neuronowej w~porównaniu do samej algorytmicznej metody.

Jednym z kierunków dalszej pracy mogłaby być próba optymalizacji przeprowadzanych eksperymentów. Długi czas weryfikacji zmienianych hiperparametrów, modyfikowanej architektury sieci, czy też wybieranych podziałów zbiorów danych (spowodowany koniecznością wytrenowania sieci) okazał się problematyczny. Prawdopodobnie można to poprawić poprzez jeszcze agresywniejsze zastosowanie uczenia transferowego. W niniejszej pracy uczenie transferowe jest wykorzystywane w~przypadku trenowania sieci na skonstruowanych zbiorach, wykorzystując wagi wytrenowane na innym, niezwiązanym z tematyką badmintona zbiorze. Pomysł na usprawnienie przeprowadzania eksperymentów polega na skonstruowaniu kolejnego, odpowiednio małego zbioru danych i wstępnym wytrenowaniu na nim modelu, którego wagi stanowiłyby bazę dla wszystkich kolejnych eksperymentów. Takie podejście mogłoby skrócić czas potrzebny na przeprowadzanie weryfikacji analizowanych zmian.
